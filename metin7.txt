Günün birinde bir antilobun ayağı, bir kaplumbağaya takıldı ve onu devirdi. “Nereye bastığına dikkat
etsene ” diye azarladı onu kaplumbağa. “O kadar hızlı koşuyorum ki önümdeki şeyleri göremem” diye karşılık
verdi, hızlı antilop. “Hiç o kadar övünme kendinle” diye öfkeyle söylendi kaplumbağa “Eğer istersem, senden
çok daha hızlı koşarım ben” dedi. “Buna inanmam” dedi antilop. “Peki üç gün sonra bu çayırda yarışalım. Kimin
kazandığını o zaman görürüz” dedi kaplumbağa. Antilop kabul etti. Kaplumbağa hemen bütün akrabalarını ve
tanıdıklarını aradı ve onlardan üç gün sonra çayırdaki koşu yolu üzerinde belli aralıklarla durmalarını rica etti.
“Antilop yanınızdan geçerken ona, "Hızlı, daha hızlı koş, seni çoktan geçtim, diye seslenin” diye tembih etti
herkese. Diğer kaplumbağalar da söylediklerini aynen yapacaklarına dair söz verdi. Üç gün sonra antilop ve
kaplumbağa çayırda buluştu. Yarış başladı. Ama sadece antilop koşuyordu. Kaplumbağa çimenlere uzandı.
Antilop tüm hızıyla koşarken yoluna hep kaplumbağa çıkıp bağırıyordu: “Hızlı, daha hızlı koş, seni çoktan
geçtim”. Daha yarışın sonuna gelmeden antilop koşmaktan vazgeçti ve oradan kaçtı.
