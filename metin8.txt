Kurdun biri, bir koyun sürüsünü uzun süredir izliyor ama saldırmak için en ufak bir davranışta bulunmuyormuş.

Çoban, koyunların en büyük düşmanının kurt olduğunu bildiğinden, gözünü dört açmış; tetikte bekliyormuş hep.

Ama bakmış ki günler geçiyor; kurt uslu uslu kendilerini izliyor, ”Anlaşılan dost bu, düşman değil” diye düşünmüş.

Günün birinde kente gitmek zorunda kalınca da bu sürüyü kurda emanet etmiş. Kurt, çoban uzaklaşır uzaklaşmaz koyunlara saldırıp hepsini mideye indirmiş.

Çoban işini bitirip dönünce sürünün yerinde yeller estiğini görmüş. Saçını başını yolarak, ”Ne budalayım!” diye bağırmış. ”Ama hak ettim bunu! Koyun sürüsü hiç kurda emanet edilir mi?”