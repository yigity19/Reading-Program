FİLOLOJİ (DİL BİLİMİ )
Bir dili, o dilde verilmiş ürünlere dayanarak inceleyen, bu yolla bir ulusun ya da uygarlığın kültürel gelişimini, kendine özgü niteliklerini araştıran bilim dalıdır.
Eski Yunanca'da philos (sevgi) ve ''logos'' (bilgi) sözcüklerinin birleşmesi sonucunda ortaya çıkmıştır. "Bilgi sevgisi" anlamındadır. Ancak sözcük, bir dilin ya da dillerin arasındaki ilişkileri, o dillerin tarihsel gelişimlerini ve yapısını inceleyen bir bilgi dalının adı olarak kullanılmıştır. "Betikbilim" olarak da adlandırılmaktadır. Filoloji (İng. Philology) yazıya geçen eski dillerle mevcut dillerin eski ve yeni şekillerini inceleyen bilim kolu. Edebi yazılarda, noktalama işaretleri, dilbilgisi ve kelimelerin kullanış ve şekil değişiklikleriyle meşgul olur. Ayrıca dilleri birbirleriyle karşılaştırmalı olarak inceler. Filolojiden günümüzdeki modern linguistik, yani lisan bilgisi ortaya çıkmıştır. 

Yazılı olarak ve akademik çevrede “filoloji” kelimesi hala kullanılıyorsa da, bunun kullanılış sahası genellikle linguistikin kapsamına girer. Bu bilim dalı ile uğraşanlara filolog denir. 

Filoloji; yazılı belgelerin geçerliğini, gerçek olup olmadıklarını araştıran tarihsel bir bilimdir. Filoloji çalışmalarında, üretildikleri dönemlere ait eski metinleri yeniden oluşturmaya çalışılır. Üretildikleri dönemlerin etkileri, kaynakları araştırılır, özgün metinler çözülmeye ve yeniden oluşturulmaya, bu arada taklitlerini saptanmaya ve değerleri ölçülmeye çalışılır. TDK güncel sözlüğünde karşılığı Dil Bilim olarak verilmiştir. 

Tarihi anıtlarda, alfabelerde kullanılan dilleri çözümlemede de kullanılır; daha çok o dilin edebiyat ve kültürle olan ilişkisi üzerinedir. Filoloji dünyada var olmuş ve var olan dilleri inceler diller arasındaki akrabalık bağlarını, sözcük alışverişlerini araştırır.
Yeryüzünde dili ele alan çalışmaların bilinen en eskileri Eski Hint'e ve
Eski Yunan'a kadar uzanır. Dil konusuna ve dilin işlenmesine yönelmede
başlıca iki etken rol oynamıştır. Bunlardan ilki, dindir. Dualara ve dinle
ilgili metinlere gösterilen özenin dil çalışmalarını kamçıladığını söyleyebiliriz Eski Hint'te birçok kimsenin çalıştığı, köklü bir dilbilgisi geleneğinin yerleştiği, hatta kuzeyde ve güneyde olmak üzere iki dilbilgisi okulunun var olduğu anlaşılmaktadır
Hint gramercilerinin varlıkları yargılar ve koydukları bazı terimler bugün
bile Önem taşımakta, ver yer kullanılmaktadır.
Eski Yunan'da, î.ö. VI. yüzyıldan başlayarak dilbilgisi, dilbilim ve
bugünkü dil felsefesinin çerçevesi içinde gördüğümüz konular, incelemeler
ve tartışmalarla aydınlatılmaya çalışılmıştır Eski Hint’teki dilbilgisi çalışmalarından sonra ve onlardan bağımsızolan Eski Yunanda dilbilgisi kavramlarının belirmesi, birtakım kuralların konulması, daha çok, ünlü düşünür ARÎSTO {î.ö. 384-322) çağında olmuştur. ARÎSTO birçok dil konularını ele almıştır.
XX. yüzyıl, dilcilikte önemli gelişmelerin görüldüğü, ilke sayılabilecek yargıların yerleştiği bir çağın başlangıcıdır. Bu gelişmelerin, yerleşen yargıların birçoğunu, ünlü İsviçreli dilbilimci Ferdinand da SAUSSURE'e borçluyuz. Dilin başlıca niteliklerine, o zamana değin iyice anlaşılamamış çeşitli yanlarına, çeşitli sorunlarına sağlam kanıtlarla açıklık ve çözüm getiren SAUSSURE'ün kuramı, aynı zamanda dilbilimin ne olduğunu belirleyerek hangi doğrultularda yürümesi gerektiğini gösterir.










ETİMOLOJİ ( KÖKEN BİLİMİ )

Bir dildeki kelimelerin kaynağını gösteren, ne zaman ortaya çıktıklarını, nereden geldiklerini, hangi evrelerden geçtiklerini araştıran, kelimelerin hem biçim hem anlam tarihini ele alan dil bilimci dalı, etimoloji.
(etimoloji) Bir dildeki kelimelerin şekil yapıları ile anlamları arasında bağlantı kuran, o kelimelerin yapı ve anlamlarını kökenlerine doğru izleyerek ilk defa hangi köklere dayandıklarını hangi kavramları yansıttıklarını ve zaman içinde hangi evrelerden geçerek ne gibi gelişmeler gösterdiklerini inceleyen ve köken bilgisi ile ilgili diğer konuları araştıran dil bilimi dalı. Etimoloji   ( Köken bilimi )

Antik Yunan’cadaki  “etymologia” «etymos» (doğru) ve «logos» (bahis) sözcüğünden  türetilmiş diğer  dillere  ve bizim dilimize de geçmiştir.

Etimoloji  kelimelerin hangi dilden geldiğini, kökenlerinin ne olduğunu , kelimelerin köklerini  araştıran dil  bilimi dalıdır.  Etimoloji bilimin temelleri Alman  dil bilimcileri Franz Bopp ve Kari Brugmann tarafından  atılmıştır.

Bu bilimin temelini dünyadaki dillerin genel ve özel oluşumları oluşturur. Bir dil oluşurken   kelimeleri kendi iç dinamikleri ile ürettiği gibi diğer lisanlardan da kelimeler alabilmekte, diğer dillerden aldığı kelimeleri kendi  hançere ve seslendirme yapısına göre değiştirebilmekte,   öz dilde üretilen özgün  kelimeler  dahi yüzyılları aşan süreçlerde aslından uzaklaşıp başkalaşabilmektedir.  Kelimelerde oluşan ses türemeleri, ses düşmeleri, ses değişimleri  vb kelimelerin yapılarında önemli değişimler oluşturmakta  bir kelime ilk oluştuğu halden çok başka hallere dönüşebilmektedir. Hatta bir dilde kullanımdan düşen kelimeler diğer bile geçebilmekte ve orada yaşayabilmektedir.

Örneğin dilimizde köken olarak Türkçe olmayan pek çok sözcük vardır. Dilimize Arapça, Farsça ve batı dillerinden pek çok kelime  girmiştir.  Bu kelimelerin büyük kısmı Türkçeye girdikten sonra Türkçenin kaidelerine göre şekillenmiş, değişmiş, ve Türkçeye uygun kelime  nitelikleri kazanmıştır. Örneğin Farsça merdiban sözcüğü  merdiven,  cihar şenbe, Çarşamba  haline gelerek Türkçeleşmiştir. Ama bu sözcükler Türkçe kökenli değillerdir.  Dilimizdeki “maydanoz” kelimesinin Farsça “midenuvaz” (mideyi okşar  sözcüğünden dönüşmüştür.  Sibel isminin kökeni Eğe Uygarlıklarının tanrıçası Kibele’den gelmektedir.  Adana ilimizin ismi Danuna devletinin adından kalmış, İbrahim sözcüğü , batı dillerine Abraham şeklinde geçmiştir. , Fransızca “hortensia” kelimesi dilimizde  “ortanca” biçime dönüşmüştür.   Farsçadaki birader, İngizlece de Brother , Farsçadaki mader , İngilizcede mohter, İtalyancada mama, Türkçede ana dır.

Eski  Türkçede kullanılan pek çok kelime  günümüze gelene kadar pek çok değişimlere uğramış bazıları Anadolu Türkçesinde  unutulmuş , bazıları da başka Türk lehçelerine yayılırken eski halinden değişime uğramıştır.  Örneğin Yıparlık sözcüğü geçmişten günümüze parlak şekline gelirken , bir başka Türk lehçesinde  jiparlık  şekline dönüşmüş olmaktadır.

Etimoloji, kelimelerin kökenlerini , kelimelerin ilk şeklini , hangi dilde oluştuğunu diğer dillere geçip geçmediğini,  bir  dilin diğer dillerle diğer topluluklarla olan kültürel ilişkilerini  araştırır.  Kelimelerin gelişme  veya değişme süreçlerini,   ortaya çıkışından itibaren izlemeye çalışan,  kelimelerin hangi dillerden kaynaklı olarak hangi dillere yayıldığını saptamaya çalışan,   nasıl yayıldığını ve yayılma alanlarını anlamaya gayret eden , parça ya da bileşenlerinin analiz  etmeye gayret eden bir dil bilimi dalıdır.

 Köken bilimi uzmanlarına etimolog, köken bilimci veya iştikakçı denir. Etimologlar   yaşayan ve  ölü diller hakkında, kalıntılar bulgular ve sonuçlar çıkartan dil bilimcilerdir. İlgili dillerdeki kelimeleri karşılaştırarak ortak ana dili ve ortak ana dillerin temel niteliklerini anlamaya çalışan kimselerdir.  





Dillerin Doğuşu / Ortaya Çıkması

Dilbilimle, dil konusuyla ilgili olalım olmayalım, hemen hepimiz zaman zaman kendi kendimize “Acaba dil nasıl doğmuştur, dünyada en eski dil hangisidir?” diye sormuşuzdur. Çok eskiden beri, pek çok kimsenin zihnini kurcalayan ve günümüze gelinceye kadar birçok araştırıcının üzerinde çaba harcadığı dilin doğuşu sorununun değişik yönleri, aydınlatılması gereken noktalan vardır:
— Acaba konuşan ilk insan ne zaman yaşamıştır; insan dilinin tarihi nereye kadar götürülebilir?
— tik konuşmalar ne biçimde gerçekleşmiş, anlaşma nasıl bir dille sağlanmıştır?
— Diller tek bir kaynaktan mı, yoksa başka başka kaynaklardan mı türemiştir?… gibi.
Birbirleriyle yakından ilgili bu sorunların, bugün de kesinlikle aydınlatılabildiğini söyleyecek durumda değiliz. Ancak bugüne değin birtakım ilerlemeler olmuş, ilgi çekici yargılara varılmış, varsayımlar ileri sürülmüştür. Biz, bütün bunların aydınlatabildikleri noktaları, kabul edilebilecek yönlerini belirteceğiz.
Şurasını özellikle belli etmek gereklidir ki, konumuzun kesinlikle açıklığa kavuşmasını güçleştiren, hatta bunu zaman zaman olanak dışı bir duruma getiren gerçeklerden biri, yazıma ve elimizdeki en eski yazılı belgelerin, çok yeni bir evreye ait olması, insanlık tarihinin ancak çok yakın bir evresini aydınlatabilecek durumda bulunmasıdır, örneğin en eski belgeler sayılan, Sümercenin yazılı metinleri, bundan ancak 5500 yıl öncesine kadar uzanmakta, Türkçenin en eski ürünleri –bir çok dilden daha eski olmalarına karşın– ancak M.S. VII.-VIII. yüzyıla kadar gitmektedir. Halbuki yapılan en son araştırmalar, ilk insanların bundan 1 milyon yıl kadar önce yaşadıklarını ortaya koymaktadır.
Burada belirtilmesi gereken bir konu dilin doğuşu sorununun insanbilim ve ruhbilim alanındaki araştırmaların sonuçlarından yararlanmakta olduğu, daha çok bu bilim dallarının yardımıyla aydınlatılabileceğidir. Dilbilim uzmanlarının, karşılaşılan güçlükler yüzünden, uzun yıllardan beri ilgilenmemeye başladıkları, bir yana bıraktıkları dilin doğuşu sorunu, son yıllarda insanbilim ve ruhbilimin verilerinden faydalanılarak yeniden ele alınmaktadır. Bu arala, çocuk dili üzerindeki araştırmalar da dilin doğuşunu aydınlatmaya yarayacak ipuçları vermektedir. Bu konuyu aşağıda yer vereceğiz.

Ünlü Fransız dil bilgini J. YENDRYES, Le Langage adlı kitabında (s. 6 ve ötesi) dilin doğuşu konusunda yapılan bazı gereksiz tartışmalara değindikten sonra dil (langue) ve söz (parole) arasındaki farkı belirtmekte, sözün doğuşu konusunun insanbilim alanını ilgilendirdiğini, dilbilim, dili ancak yakın evrelerde ele alabildiği için insanbilimcilerle birlikte çalışılması gerektiğini ileri sürmekteydi.
Gerçekten, ilk konuşmaların nasıl gerçekleştiği, anlaşmanın nasıl bir dille sağlandığı, dilin nasıl doğduğu, tek bir kaynaktan mı, yoksa başka kaynaklardan mı çıktığı sorunları üzerinde günümüze değin yerli yersiz pek çok tartışma yapılmış, birçok varsayımlar ileri sürülmüştür.
Dünyada konuşulan ilk dilin hangisi olduğunu kestirmek için deneyler de yapılmıştır. Ünlü tarihçi HERODOT’un kaydettiğine göre, İ.Ö. VII. yüzyılda Mısır hükümdarı Psammetik, yeni doğmuş iki çocuğu, yanlarında hiçbir söz söyletmeden büyüttürmüş, 2 yıl sonra çocukların ilk sözcüğü duyulmuştur: bekos. Araştırılınca, bu sözcüğün Frigya dilinde ‘ekmek’ anlamına geldiği bulunmuştur”‘. Buna benzer deneyler başkalarınca da yapılmıştır”1’. Kutsal kitaplarda da, nesnelerin adlandırılışıyla ilgili, çeşitli pasajlar vardır.
Psammetik’in yaptığı deney gibi deneylerin gerçeği meydana çıkarmakta yararlı olamayacağı ortadadır. Zaten bugünkü bilgilerimize göre, hiçbir söz duymamış bir çocuğun konuşmasına olanak yoktur. Bu gibi efsaneler bize ancak konunun çok eskiden beri insanların ilgisini çektiğini göstermektedir. Yakın yüzyıllara kadar birçok bilgin de en eski dilin ibranca olduğunu kabul etmiştir ki, bunu da benimseyenleyiz.
Dilin doğuşunu aydınlatmaya çalışan çeşitli varsayım ve görüşlere burada kısaca değinmek istiyoruz:

Yansımaları Temel Alan Görüş
Hangi dili ele alırsak alalım, doğadaki sesleri yansıtmaya, taklit etmeye yönelen öğelere rastlarız. Bu öğeler insan ve ses bağır mal arıyla kükreme, havlama gibi hayvan seslerini yansıttıkları gibi, ses çıkaran her türlü varlığın seslerini vermeye de yönelirler. Türkçemizdeki miyavlamak, havlamak, böğürmek, kükremek, gıdıklamak, melemek… gibi hayvan seslerini gösteren eylemlere eğilirsek bunların temelde belli seslerin taklidine dayandığı, sonradan dilin belli kalıplarına dökülerek eylemleştiğini görürüz. Üflemek,  horlamak, inlemek gibi, insan seslerini gösteren eylemlerde de durum aynıdır. Sözvarlığı içindeki öteki öğelerden birçoğu da yine bir belli sesin betimlenmesinden ortaya çıkmıştır: takır tukur, takırtı, çatırtı, şırıldamak, şarıldamak, gümbürdemek, gümbürtü, çatır çutur (farklarına dikkat ediniz) öğeleri bunların yalnızca birkaç örneğidir.
Latince tintinnare ya da tintinnere eylemi Türkçede tınlamak ya da ses vermek biçiminde karşılanabilir. Arapçada “tani:n” (tınlama), “tanna:n” (tınlayan) demektir. Türkçede kedi için kullanılan miyavlamak eyleminin başka dillerdeki, karşılıkları (örneğin Alm. miauen, Fr. miauler) göz önünde bulundurulursa konunun bütün dillerde görülen ortak bir eğilimin, özelliğin belirtisi olduğu ortaya çıkar. Buna yansıma (onomatopee onomatopoeia, Onomatopöie) adım veriyoruz. XIX. Yüzyılın sonlarıyla XX. yüzyılın başlarında ortaya çıkan yansıma varsayımı, işte bu olayın insan dilinin doğuşunu aydınlattığını benimsemekte, dil öğelerinin yansımalardan oluştuğunu kabul etmektedir. Alman dilcisi W. OEHL’ün aralarında bulunduğu kimi bilginler, dilin doğuşunu bu tür sözcüklere dayatırken bunların her dilde sözvarlığının ancak küçük bir bölümünü oluşturduğunu göz önünde bulundurmamışlardır. örneğin Türkçede bu türden öğelerin sayısı, olsa olsa birkaç yüz kadardır. Dildeki öteki öğelerin varlığı bu durumda nasıl açıklanabilir? Öte yandan dilin sözcüklerinin genellikle birer soyutlama ürünü olduklarını, nesneyle sözcük arasında ses açısından bir uygunluk bulunmadığını da gözden uzak tutmamalıdır.

Ünlemleri Temel Alan Görüş
Kimi bilginler de dilin doğuşunu ünlemlere dayatmış, insanların çeşitli olaylar karşısında ruh ve bedenle ilgili duygularının etkisiyle
çıkardıkları ünlemlerin sonradan sözcüklere dönüştüğünü, çeşitli kavramların karşıladığını ileri sürmüşlerdir. Tıpkı yansıma sözcükler gibi, ünlemlerin de her dilin sözvarlığında yerleşmeleri olağandır, örneğin dilimizdeki oflamak, inlemek gibi eylemleri bu türden sayabiliriz. Ancak bu öğelerin sayısının çok az obuası, dilin doğuşunu bunlara bağlanmanın da yerinde olmadığına tanıktır.


İş Kuramı
Yine XIX. yüzyılın sonlarında kimi bilginler, dilin doğuşunda ortak çalışma, birlikte iş yapmanın etkili olduğu görüşünü benimsemişlerdir. Bunlardan örneğin L. NOIRE, insanda düşünce ve konuşma yeteneğini uyandıran genel etkenin ortak çalışma olduğunu ileri sürüyor, yapılan ilk işlerin katmak olduğunu, ilk insan seslerinin bununla ilgili bulunduğunu varsayıyordu.
Bizce, insanların toplu halde iş görürken, yapılan işi kolaylaştırmak üzere birtakım ritmik sesler çıkardıkları bir gerçektir (örn. ağır bir kütüğü ya da boruyu bir yere çekerken, ağır bir aracı iterken çıkarılan hây-kop gibi sesler), ilkel kavimlerde iş yapılırken ritmik seslerin çıkarıldığı, basit şarkıların söylendiği de görülen bir olaydır. Ancak iş yapılırken çıkan sesler gibi, bu seslerin de dilin kaynağım oluşturduğunu kabul etmek kolay değildir. Herhangi bir iş yaparken çıkan sesin neye ait olduğu da (örneğin taş kırılırken çıkan ses taşa mı, çekice mi ait olacak, hangisinin adı sayılacaktır?) düşünülmesi gereken bir noktadır.
Dilin kökeni konusunda daha birçok varsayımlar, görüşler vardır. Bunlar arasında, dille müziğin aynı kaynaktan çıktığını ileri sürenlere, sözcüklerin sesleriyle anlamları arasında ilişki bulunduğu görüşünü benimseyenlere de rastlanır.

Völkerpsychologie  adlı büyük yapıtının ilk cildini (Stuttgart, 1921) dil konusuna ayıran tanınmış Alman bilgini Wilhelnı WUNDT’un kuramı ve kimi bilginlerin sonradan ona eklenen katkıları, dilin doğuşu sorununun kimi noktalarının aydınlatılmasını sağlayan yargılara varılmasına yol açmıştır. Wundt, ruhbilimin verilerinden yararlanmakta, jest dilini derinlemesine incelemekte, dil seslerini, hayvanlar arasındaki canlı sesler, çocuktaki dil sesleri, dildeki doğa sesleri ve yansımalar açısından ele aldıktan sonra söyleyiş denen şeyi, ağzın içini de kapsayan geniş anlamda bir mimik hareketi olarak kabul etmektedir. Dil seslerinin ilk aşaması, bilgine göre, ses aygıtının meydana getirdiği fiziksel ve ruhsal anlamlılık taşıyan hayvansal ses belirtilerinden oluşmuştur. Bu belirtiler önce içgüdüsel iken daha sonra, zaman zaman bilinçli olarak kullanılan anlatım aracı olmuşlardır. Bağırma durumundaki ilk sesler, sonradan perdeli sese dönüşmüştür. Wundt, çocuğun dili öğrenmeye başlarken ilk aşamada çıkardığı, hayvan seslerine benzeyen bağırmalara dikkati çekmektedir.
Wundt’un görüşüne yaklaşan ya da katılan bilginler çoktur. J. VENDRYES’e göre de insan, başlangıçta doğal refleksler biçiminde bazı sesler çıkarmış, bunları, belirtme değerlerini fark ederek sonradan bilinçli olarak kullanmıştır.
Philosopkie der symbolisclıen Formen adlı (Berlin, 1923) ünlü kitabın yazan Enis t CASSIRER de dilin bugünkü duruma gelinceye kadar üç anlatım basamağından geçtiğini kabul etmektedir; Mimik, analojik anlatım, sembolik anlatım (I. cilt, s. 137). tik aşamada çıkarılan sesler, duygulan yansıtır. İkinci evrede, öncekilere benzetilerek yeni işaretler meydana getirilir; üçüncüsünde, sembolik anlatımda kavramlar, sembollerle anlatılmaktadır (bugünkü dillerde olduğu gibi).
Bu kuram ve görüşlerden her birinin hiç değilse birer parça gerçek payı taşıdığı kuşkusuzdur: Her ne kadar, dilde ses taklidi öğelerin sayısı fazla değilse de söz varlığının bir bölümünün bu yolla meydana geldiği, herkesçe benimsenen bir gerçektir. Buna –küçük sayıda olmakla birlikte– ünlemlere dayanan öğeleri de katabiliriz. Ancak, söz varlığının geri kalan bölümleri, nesneyle, gösterdikleri şeyle aralarında ses yönünden hiç bir bağlantı bulunmayan, bir uzlaşma, uyuşma ürünü olan öğelerden kurulur. Dilin doğuşu bir bakıma, sözcüklerin doğuşu demek olduğundan, bu konu üzerinde Anlambilim bölümünün Sözcük bahsinde (III. cilt) ayrıca duracağız.
Dilin doğuşu konusuna son yıllarda yeniden ilgi duyulmakta oluşunda, insanbilim ve ruhbilim alanında yeni ilerlemeler kaydedilmiş olmasının etkisi vardır. Çocuk dili üzerindeki araştırmalar da sorunun aydınlatılmasında yardımcı olacak niteliktedir. Bugün çocuğun anadilini öğrenişi ruhbilimci ve dilcilerce ayrıntılı deneylere dayanılarak aydınlatılmaya çalışılmaktadır. Roman JAKOBSON‘un çocuk dilini, sözyitimi ve ses yasalarım inceleyen yapıtından sonra bu konuyla ilgili yayımlar artmış, özellikle çocuğun anadilini kazanışı üzerinde pek çok çalışma yayımlanmıştır. Yeni doğmuş çocukların ilk aylardan başlayarak çıkardıkları seslerin saptanarak incelenmesine, kurdukları ilk tümcelerin niteliklerinin belirlenmesine ve söz varlığının çocuklarca öğrenilmesine değgin çalışmalar dikkati çekmektedir.
Gerçekten, dilin doğusuyla çocuğun ilk sesleri, ilk sözleri ve bu sözlerin anlattığı kavramlar arasında bir koşutluk olmalıdır. Daha Wundt’un çalışmasında belirtildiği gibi, konuşmaya başlamadan önce çocukta birtakım bağırmalara rastlanır’. Bilginin “hayvan seslerine benzer bağırmalar” olarak nitelendirdiği bu sesler her halde konuşan ilk insanların yıldırım, vahşi hayvan saldırısı ve duyulan acılar karşısında çıkardıkları sesler gibi içgüdüseldir; zamanla başka insanlar önünde yinelendikçe belli kavramların temsilcisi durumuna gelebilirler. Böylece, zamanla sözcüklere dönüşen sesler ve ses birleşimleri bir toplumun anlaşma aracı, bir toplumun dili durumuna gelmiş olmalıdırlar.
Tarih öncesinin insanları, insan toplulukları arasındaki ilişkilerin ve ulaşım olanakların sınırlılığı da kanımızca bir dilin yerleşmesi ve yayılmasına olanak verecek durumda değildir. Bu yüzden, dillerin bir kaynaktan çıkmış obuası akla yakın bir görüş olmayacaktır. Ama bütün bu sorunların aydınlanması, doğaldır ki, insanlık tarihinin en eski evrelerinin aydınlatılabilmesine bağlıdır.






Dillerin Doğuşu

YANSIMA KURAMI
Alman bilimci Max Müller tarafından ortaya atılmıştır. Bu kurama göre dil, doğada ses çıkaran bütün varlıkların sesinden doğmuştur. O nesnenin, canlının çıkardığı ses o şeyin ismini almıştır. Hayvanların çıkardığı sesler, rüzgârın uğultusu, suların çağıltısı gibi tabiatta var olan sesler aracılığıyla insanoğlu ilk kelimesini oluşturmuştur. "miyav", "tak tak", "foşur foşur", "hav hav" gibi sesler yansımadır. Max Müller bu tezini neredeyse tüm dillerde yansımaların benzer harfler içeriyor oluşuyla destekledi. Örneğin:
Türkçede "miyav"
İngilizcede "meow"
Fransızcada "miaou"
Rusçada "мяу"
Almancada "miau" vb. Ancak "miyav" sözcüğünün "kedi" sözcüğüne nasıl dönüştüğü bir muamma. Bu noktada Müller'in bu tezi gerçekçiliğini yitiriyor. 

 ÜNLEM KURAMI 

Bu kuramı ileri süren Demokritos konuşmanın insanın duygusal yapısıyla bağlantısı olduğunu savunmuştur. Bu kuramın diğer temsilcileri: Epicuros, Lucretus, Vico, Rousseau'dur. 1970'lerde bir Sovyet bilim adamı da bu kuramı savunur. Bu kurama göre dilin temeli, insanın ilkel coşkularının bilinçsiz anlatımlarıdır. İlkel insan, coşkusunu bir takım davranışlarla dışa vururken, bu davranışların coşkusunu anlatmaya yetmediği yerde sesler çıkartmaya başlamıştır. İşte bu sesler gelişerek dili oluşturmuştur. Ancak ünlemler dilde çük küçük bir azınlığı oluşturmaktadır.




İŞ KURAMI
Bu teoriye göre dil ortak iş yapanlardan meydana gelir. Eylemler sırasında çıkarılan reflekssel sesler veya iş sırasında çıkan sesler, yani eylemler dilin oluşmasında ön ayak olmuştur. Çok basit bir örnek olarak: iki taşı birbirine vururken çıkan "pat, pat" sesleri 'taş'a "pat" isminin verilmesine yol açmıştır. Araştırmalardan yola çıkılarak yapılan tahminlere göre insanların beraber yaptıkları ilk iş kazmaktı. İlk ses ise kazı yaparken ortaya çıkmıştı. Peki ya kazı yaparken nasıl bir ses çıkar, bu ses bir yansımayken nasıl bir eylem halini alabilir?

PSİKOLOJİK GÖRÜŞ
Wilhelm Wundt dilin psikoloji ile alakalı olduğunu söylemiştir. Sözcük ve nesneler arasındaki bağ jestlerle kurulmuştur. Ona göre; içgüdüsel olarak çıkan sesler zamanla iletişime geçmiştir. Bu kuram ünlemleri temel alan görüşle benzerlik gösterse de Wundt'un bahsettiği şey çok daha farklıdır. Wundt'a göre dil üç aşamadan sonra oluştu: Mimik basamağında insanlar mimiklerle anlaştı, benzetme basamağında sesler cisimlerle bağdaştırıldı ve simgeler basamağında alfabe oluştu.

a) Mimik Basamağı
b) Benzetme Basamağı
c) Simgeler Basamağı







Dillerin doğuşuyla ilgili kutsal kitaplarda da çeşitli bilgilere rastlamaktayız:


TEVRAT'A GÖRE
Tevrat’ta İnsanoğlunun dili ilk öğrenişini şöyle anlatır: “Ve Rab Allah dedi Adem’in yalnız olması iyi değildir; kendisine uygun bir yabancı yapacağım. Ve Rab Allah her kır hayvanını ve göklerin her kuşunu topraktan yaptı ve onlara ne ad koyacağını görmek için Adem’e getirdi ve Adem her birinin adını ne koydu ise, canlı mahlûkun adı o oldu. Ve Adem bütün sığırlara ve göklerin kuşlarına ve her kır hayvanına ad koydu; fakat Adem için kendisine uygun yardımcı bulunamadı. Ve Rab Allah Adem’in üzerine derin uyku getirdi ve uyudu. Ve onun kaburga kemiğinden birini aldı ve yeri etle kapladı. Ve Rab Allah Adem’den aldığı kaburga kemiğinden bir kadın yaptı ve onu Adem’e getirdi. Ve Adem dedi: Şimdi bu benim kemiklerimden kemik ve etimden ettir; buna ‘nisâ’ denilecek, çünkü o insandan alındı.” [Tevrat, Eski Ahit, Bap, 2/18-23]. 
“Ve Adem karısının adını Havva koydu, çünkü bütün yaşayanların anası oldu” [Tevrat, Eski Ahit, Bap, 3/20-21].



 İNCİL'E GÖRE
Kelâm başlangıçta var idi ve kelâm Allah nezdinde idi ve kelâm Allah idi.” [İncil, Yuhannaya Göre, Bab, 1/1-2] İncil'de detaylı bilgi verilmese de dilin insanlığın en başından beri var olduğu söylenmektedir.


On binlerce kelime ve şekilden kurulmuş olan dil, yapı ve işleyişinin ayrıntılarına doğru inildikçe; insan, toplum, millet ve kültür varlığına hükmeden çok yönlü ve derin anlamlı bir sistem olarak karşımıza çıkar. Her dil, kendi kuralları içinde yaşar ve gelişir. Dil, insanın iç dünyası ile dış dünyasını birbirine bağlayan en önemli araçtır. Dil, kuşaktan kuşağa aktarılabilen ve toplumun çeşitli özelliklerini yansıtan sosyal bir kurumdur. Kültürün koruyuculuğunu ve taşıyıcılığını yapan temel varlık, dildir. 

İnsanın fizyolojik yapısıyla alakalı araştırmaların da doğruladığı üzere insanın doğal olarak çıkarabileceği ilk ses "a" sesi olmalıdır. A sesinin sürekli tekrarlanması, sonunda "ğ" ile söyleniyormuş gibi telaffuz edilmesinden dolayı "ağ" şeklini almıştı. Sonuç olarak ilk insanın telaffuz ettiği anlamlı ilk sözcük Güneşin somut varlığını ifade etmek için kullandığı "ağ" sözcüğüdür. İşte bu noktada "ağ" sözcüğünün eski Türk dillerinde "yaratmak", "renk değiştirmek", "ışık", "gök", "zekâ", "ateş" anlamlarıyla kullanılması, ilk ilkel dilin Türkler tarafından oluşturulduğunun kanıtı sayıldı.

KUR'AN-I KERİM'E GÖRE
Kur’an-ı Kerim’de Adem’in isimleri koyuşu şöyle anlatılır: “Allah Adem’e bütün isimleri öğretti. Sonra onları isimleri öğretilen şeyleri) meleklere gösterip: Haydi sözünüzde sadık iseniz, bana şunları adlarıyla haber verin buyurdu.
Melekler: Yâ Rab! Seni noksan sıfatlardan tenzih ederiz, senin bize öğrettiklerinden başka bir bilgimiz yoktur. Şüphesiz alim ve hâkim olan ( her şeyin iç yüzünü bilen, her şeyi yerli yerince yapan ) ancak sensin, dediler.

(Bunun üzerine ) Ey Adem! Onların isimlerini bunlara haber ver buyurdu. Adem onların isimlerini bunlara haber verince (Allah): Ben size, muhakkak göklerde ve yerde görülmeyenleri bilirim. Bundan da öte gizli ve açık yapmakta olduklarınızı da bilirim dememiş miydim? Buyurdu.” [Kur’an-ı Kerim, Bakara, 2/31-33].








Dilin oluşumuyla ilgili pek çok efsane ve mitolojik yorum da vardır:
 ÇİN MİTOLOJİSİ
Çin mitolojisinde insanların dili bir su kaplumbağasının üstündeki şekilleri imparatora öğretmesiyle kullanmaya başladıklarını anlatır.

HİNT MİTOLOJİSİ
Hint mitolojisinde bu olay şöyle aktarılır: “Baş tanrı Brahma, kendi görünüşlerinden bir tanesi olan Vac aracılığıyla hem dünyayı hem de içindeki varlıkları yaratmıştır. Yıldırımın sesi Vac’ın sesidir. Vac aynı zamanda insan dilinin de tanrısıdır.Bu bakımdan söz yani ses ebedidir. Bu mitolojide ise dini kitaplarda yer alan görüşlere benzer bir şekilde, mitolojik bir tanrı dilin yaratıcı sayılmıştır.

BABİL EFSANESİ
Babil efsanesine göre yarı insan yarı balık şeklindeki bir deniz canavarı sudan çıkmış ve insana yazıyı öğretmiştir. Bu efsane, Çin mitolojisindeki su kaplumbağası efsanesiyle benzerlik göstermektedir.

MISIR EFSANESİ
Eski Mısır'da baş tanrı Ra'nın(güneş tanrısı, Eski Mısırlılar güneşe tapardı) isteklerini, kendi dili ve habercisi olan Tanrı Tot aracılığıyla gerçekleştirdiğine inanılır, Tanrı Tot canlı ya da cansız bir şeyin adını söylemedikçe, o şey var olamazdı. Bu da isimlerin, Ra'nın söylemesiyle var olduğu dilin böylece oluştuğunun kabul edildiği söylenebilir.
 HEREDOT'UN DENEYİ
Eski Yunan tarihçi Heredot'un yaptığı söylenen bir deneyde ise, yeni doğan iki çocuk iki yıl boyunca yalnız başlarına bir odada kalmış, yanlarına yemek getirmek için gelen insanların da konuşmasına izin verilmemiş, kısacası iki çocuk hiçbir şekilde bir sözcük duymamıştır. İki yılın sonunda çocuklardan birinin ilk söylediği sözcük "bekos" olmuştur. Bekos sözcüğü ise Frigce'de 'ekmek' anlamına geldiğinden Heredot ilk dilin Frigce olduğunu söylemiştir. Ancak 'bekos' gibi söylemesi zor bir kelimenin hiç kelime duymamış bir çocuk tarafından söylenmesi deneyin şartlarının sorgulanmasına sebep olur.















YAPAY DİL

Yapma diller Yeryüzündeki insanların başka başka dilleri konuşmaları, bu insanlar arasında kurulan çeşitli ilişkilerde dil güçlüğünün Önemli bir sorun olarak ortaya çıkması, eskiden beri, değişik ulusların her birinin konuşacağı, kullanacağı bir yapma dilin meydana getirilip getirilemeyeceğini düşündürmüştür.

Uluslararası ilişkilerde büyük kolaylıklar sağlayabilecek böyle bir dil yaratma konusunda bugüne değin 500 kadar denemeye girişildiği bilinmektedir. Daha XVII. ve XVIII. yüzyıllarda DESCARTES ve LEIBNIZ’in de ilgi duyduğu ve desteklediği bu çaba­lar arasında, bilimsel incelemelere yönelenler de vardır. Ancak son yıllarda pek çok dil bilgininin ve pek çok kimsenin, böyle bir dilin, anadili­nin yerini tutamayacağı kanısını paylaşmaları nedeniyle, son denemeler, daha çok, ortak bir ikinci dil, “dünya yardımcı dili” ortaya koyma yolunda olmuştur.

Bilindiği gibi, gündelik konuşmalarımızda kullanılan sözvarlığı, sözcük sayısı çok sınırlıdır. Hele, kültür bakımından düşük bir düzeyde bulunan kimselerin bir gün içinde kullandıkları kelimeler sayılacak olursa, bunların birkaç yüzü bile bulmadıkları görülür. Ünlü sanat­çıların, romancıların sözvarlığının bile kimi zaman 5-6000 sözcük dolayında olduğu görülür, İşte, yapma dil meydana getirmek isteyen kimseler, günlük konuşmalarda kullanılan dilin bu özelliğinden yararlanmışlar, böyle, sınırlı bir çerçeve içindeki kavramlara değişik dillere uyabilecek karşılıklar bulma yoluna gitmişlerdir.
Yapma dillerin en ünlüsü Esperanto’dur. Çocukluğunda çeşitli uluslardan çocukların okuduğu bir okula giden ve anlaşma zorluğunu pek erken tadan Polonyalı hekim Dr. L.L.ZAMENHOF tarafından meydana  getirilmiştir  (1878-1887).
Esperanto sözcüğünün bu dildeki anlamı ‘ümit eden’dir. Bu ad da Dr. Zamenhof un, dilin yayılacağı, benimseneceği yolundaki umudu­nu yansıtmaktadır. Esperanto, öteki yapma dillere oranla gerçekten en çok yayılan, en benimsenendir. Bugün birçok ülkede bu dili yay­maya, öğretmeye yönelen kuruluş ve dernekler vardır. Kimi ülkelerde, bu dilde dergi ve gazeteler yayımlanmaktadır.

Esperanto, hiç dışına çıkılmayan 16 kurala dayanır; böylece, öğ­renilmesinin kolaylaşacağı düşünülmüştür. Bu dilde yazılmış bir metin okunduğunda, İtalyancayı andıran bir izlenim uyandırmaktadır. Espe­ranto. -. ad olan sözcükler /o/, sıfatlar /a/, belirteçler /e/ ile biter. Yine öğrenilmesinin kolaylaştırılması amacıyla, sözvarlığına Latince, Fran­sızca, Almanca, İngilizce gibi dillerden, çok bilinen kimi sözcükler ka­tılmıştır. Bir fikir edinmeyi sağlamak üzere bu dildeki sayılan göstere­biliriz.

Yapma dillerin öteki örnekleri arasında J.M. Schleyer’in 1879’da yaptığı Volapük’ü, Fransız dilcisi L. de Beaufront’un, arkadaşlarıyla hazırladığı JdVyu, Universal ve Occidental adlı dilleri gösterebiliriz.

Mithat Sertoğlu’nun saptadığına göre”* bizde, 1605’te ölen Mehmet Muhiddin, bütün insanların, hiç olmazsa bütün Ortadoğu ulusları­nı yordamında da böyle bir demenin ilk kez 1928’de kurulduğuna Milyonların anlaşmalarım sağlamak üzere bir yapma dil meydana getirmişti. 1580 tarihini taşıyan bir yazmada özellikleri gösterilen bu dil, Bâlîbilen adını taşıyordu.

Daha önce değindiğimiz gibi dil, bir toplumun düşünce yapışım, anlatım yollarım gösteren, onu toplum yapan, insanın toplumla en sıkı bağlarım oluşturan ve bilinçaltına inen, kültürün en güçlü öğesidir. Biz anadilimizle toplumun bir parçası oluruz. İşte bu nedenle yapma bir dilin anadili olarak benimsenmesi güç, daha doğrusu olanaksızdır. Bu­nun tersini düşünebilmek için dilin bir ulusun kültür serveti olduğu, insanla toplum arasındaki en sıkı bağları oluşturduğu, sürekli ve topluma bağlı bir biçimde değiştiği gerçeklerini de bir yana bırakmak gerekecek­tir.

Bunu göz önünde tutarak yapma dillerin tutunma, benimsenme ve yayılma şansları olmadığı kanısını paylaşan dil bilginleri gibi, şimdi hu türlü dilleri savunan ve yayılmalarını isteyenler de yapma dillerin an­cak birer ikinci dil, uluslararası anlaşma ve çalışmalarda yararlanılacak bir yardımcı dil olarak öne sürülmesi gerektiği görüşünü benimsemekte ve bu yolda çaba harcamaktadırlar.



Dillerin Ölümü ( ÖLÜ DİL )
 
     Son yıllarda BM’yi ve ona bağlı UNESCO’yu düşündüren, fakat kimsenin farkında olmadığı küresel konulardan biri de dillerin ölümü ve mevcut dillerin sayılarının azalarak tekelci bir dil anlayışının hâkim olmasıdır. Dil (veya dillerin) ölümünün yarattığı ve gelecekte yaratacağı olumsuzluklara dikkat çeken UNESCO’ya karşı bunu bazı hayvan ve bitki türlerinin yok olmasıyla eşdeğerde gören; Sümerce, Elamca, Akkadca, Urartuca, Frigce, Trakça, İllirce, Etrüskçe, Hititçe, Palaca, Likyaca, Lidyaca, Luvice, Etice vd. nasıl ölmüşse bugün yaşayan bazı dillerin de zamanla ölüp tarihe gömüleceğine doğal bir olay gözüyle bakan anlayışlar vardır.
 
     Dil ölümünü doğal bir olay olarak gören sosyologlar da vardır. “Ölen ölür, kalan sağlar bizimdir.” misali, yaşamaya hak kazanmış diller bizim için kâfidir, derler. Bunlara göre zaten çok dillilik dünyamız için iyi değildir; çünkü ulusların birbirlerini anlamalarını ve ilişki kurmalarını zorlaştırmaktadır. İnsanları yabancı dil öğrenmeye zorlamaktadır. Bu kadar çok dili öğrenmek de insan hayatı ve kafası için mümkün değildir. Bu bakımdan dünyada konuşulan ve yazılan dil sayısının azalmasında fayda vardır ve bunu da olumlu karşılamak gerekir.
 
     Bazı sosyologlar ise olayı doğal saymakla beraber yine de tedirgindirler. Onlara göre bir dilin ölümü veya bir dilin yok edilmesi, insanlığın yok olması ve edilmesiyle eş değerdedir. Çünkü ilkel de olsa o dille yaratılmış bir kültür, gelenek, görenek, inanış, dünya görüşü vardır. Dille birlikte insanlığın yüzyıllar boyunca yarattığı bu manevi değerler de yok olmakta, çok renklilik kaybolmaktadır. Bu, dünya bahçesinden bazı bitkilerin veya canlıların yok olmasıyla yalnızlaşmamız gibi üzücü bir şeydir.
 

Ölü Dil Nedir?
 
     Bir zaman konuşulup yazılan, fakat günümüzde doğal konuşucusu olmayan diller, ölü dillerdir. Tarihin kaydettiği binlerce ölü dil yanında Yunanca, Arapça, Farsça, Çince, Türkçe gibi binlerce yıldan beri yaşayarak bugüne gelen kadim, köklü diller de vardır.
 
     Hangi dilin ne zaman öleceği de şimdiden kestirilememektedir; ancak siyasi, ticari ve kültürel ilişkileri zayıf, nüfusu azalan, üretmeyen toplumların dillerinin ölme ihtimalinin daha fazla olduğu söyleniyor. Bunun yanında “Güçlü diller ölmez” diye bir kural da konulamamaktadır. Bu tehlike büyük diller için de geçerli kabul edilir. En yakın örneğimizi Türkçeden vermek gerekir. Hunların batı kolundan sayılan Bulgarlar, Macaristan’la Trakya arasına yerleşince Slav milletleriyle karşılaştılar. Hunların yenilmesiyle de onlardan koptular ve Hristiyan (Ortodoks) oldular. Din değiştirince kültürleriyle birlikte dilleri de değişti. Türkçe, Bulgar sahasından silindi. Öyle ki Bulgarlar artık kendilerinin Türk soylu olduklarını da kabul etmez hâle geldiler ve tamamen Türklere ve Türkçeye yabancılaştılar.
 
     Kırım, Litvanya ve Ukrayna’da yaşayan ve toplam 3.000 civarında oldukları tahmin edilen, Türkçe yazıp konuşan Musevi Karaylar da belki 2050 yılını göremeyeceklerdir.
 
     İran’daki Türkçenin bir kolu olan Halaçça da Farsçanın ve Güney Azerbaycan Türkçesinin baskısıyla muhtemelen önümüzdeki yüzyıla ulaşamayacaktır. Bu şekilde Türkçenin yayıldığı geniş alanda Türk dillerinin kaybı veya ölümüyle Türkçenin geçerlilik alanı gittikçe daralmakta ve tehlike işaretleri vermektedir. Bu tehlike Suriye’de, Irak’ta, Kırım’da, Yunanistan’da, Bosna-Hersek’te, Kosova’da ve Arnavutluk’ta da baş gösterirse Türkçenin geçerlilik alanı iyice daralacak, Türkiye, Azerbaycan, Türkmenistan, Afganistan ve Uygur Özerk bölgesiyle sınırlı kalacaktır. Hatta Uygur Özerk bölgesinin geleceği de tehlikededir. Buradaki siyasi gelişmeler bize ümit vermemektedir.
 
     Tabii bu tehlike, Batı’nın güçlü dilleri olarak kabul edilen İspanyolca, Fransızca ve Felemenkçe, hatta İngilizce için de geçerlidir. Fransızcanın yayıldığı Afrika ülkeleri, İspanyolcayı konuşan Orta ve Güney Amerika ülkeleri, Felemenkçeyi konuşan Uzak-Doğu ülkeleri ve İngilizceyi resmî dil kabul eden Güney Afrika, Avustralya ve Hint kıtası, kendi yerel dillerine dönerlerse bu dillerin de alanları daralacak, demektir. Nitekim İngilizcenin ve Fransızcanın hâkim olduğu yerlerde toplum, bu yabancı dille birlikte kendi ana dilini de işletmeye başlamıştır. Belki 25 veya 50 yıl sonra bir silkinişle kendi yerel ana dillerini günlük hayatlarının her alanına hâkim kılacaklar ve onu resmî dil hâline getireceklerdir. Bu da başka topraklara taşmış veya oralarda filizlenmiş dillerin ölümü anlamına gelmektedir ki ana dili için tehlikeli bir durumun habercisi olacak, dil kendi yatağına ve toprağına çekilmek zorunda kalacaktır. Eğer dil, kendi yatağından da çekilmeye başlarsa veya Isık Göl gibi kuruma belirtileri gösterirse o zaman asıl tehlike başlamış demektir.
 
     1940’lı yıllarda yapılan bir araştırmada lehçeleriyle birlikte dünyada 2967 (3.000) dilin konuşulduğu tespit edilmiştir. Bu sayıyı 5.000’e, 6.000’e, hatta biraz mübalağalı olarak 30.000’e çıkaranlar da vardır. UNESCO’nun 1998 yılındaki tespiti ise 6.000 civarında dilin mevcudiyetidir. 1940’taki tespit ile 1998 arasında geçen 58-60 yıllık süre içinde 3.000 dil farkının görülmesi bizde şu soruları uyandırmıştır: 1940’lardaki sayım ya iyi yapılmamıştır; ya Türkçe gibi aynı kökenden gelen bazı diller, farklı bir dilmiş gibi (Azeri Türkçesi, Özbek Türkçesi, Uygur Türkçesi gibi.) kabul edilmiş ya da var olan dillerden yeni dillerin türediği varsayılmıştır. Dillerden yeni dil türemesi, insan doğumu gibi kısa sürede ve hızlı görülebilecek bir olay değildir. Bu ancak yüzyıllardan sonra fark edilebilecek bir konudur. Sayının şişirilmesinde birinci veya ikinci ihtimal üzerinde durmak daha doğru olacaktır.
 
     UNESCO, her yıl 10 dilin öldüğünü belirtmektedir. Bu durumda yaşadığı sanılan 6.000 dilin bir kısmının 100 yıl içinde öleceği, bu ölümler sonunda geriye İngilizce, Almanca, Fransızca, İspanyolca, Çince, Malayca, Endonezce gibi 6-7 dilin kalacağı belirtiliyor. Bugün bu dilleri konuşanların nüfuslarına, küresel politikadaki, bilim ve sanattaki, teknolojideki etkililiklerine bakınca Almancanın, Fransızcanın ve Malaycanın kalıcı diller arasında sayılmayacağı görülmektedir.
 
     Dilciler, bazı dikkatlerle dillerin ömürlerinin uzatılabileceğini söylemektedirler. Dile dışarıdan müdahale edilmezse, ülkeyi yönetenler basiretli olurlarsa, toplumda dil hassasiyeti bütün derinliğiyle yaşatılırsa o toplumun dili yaşamaya devam eder.

 
     Yer yüzünde varlığını bir süre devam ettirmiş dillerin çeşitli sebeplerden biriyle veya birkaçıyla ortadan kalkmasına dilin ölümü denilmektedir. Dil bilimciler, dillerin ölümü için bazı şartların oluşması gerektiği üzerinde birleşmişlerdir. Bunları önce, dış etkiler ve iç etkiler olarak ikiye ayırmak gerekir.
 
Dış Etkiler
 
     Dilin ölümüne yol açan dış etkiler, dilin dışında meydana gelen savaşlar, soykırımlar, baskılar, göçler ve sürgünlerdir.
 
     Savaşlar: Bir toplum, güçlü bir toplum tarafından savaşla, işgalle mağlup edilir de, güçlü olan kendi dilini mağluba kabul ettirirse yenik toplum kendi ana dilini kullanamaz olur, unutur ve bu dil ölür.
 
     İtalya’daki Etrüskler (MÖ VII-MS III. yüzyıl), Latinlerin baskısıyla dillerini kullanamamış ve Etrüskçe bugün ölü diller sınıfına girmiştir. MÖ 2000 ile MS I. yüzyıla kadar Batı ve Orta Avrupa’da konuşulan Keltçe, toplumun Roma egemenliğine girip (MS I. yüzyıl) Latince konuşmak zorunda bırakılmasıyla ölmüştür.
 
     Kuzey Afrika’da konuşulan yerli diller, MS VII. yüzyıldan sonraki Müslüman Arap fetihleriyle ölmüş ve yerini Arapçaya bırakmıştır.
 
     Mezapotamya’daki Sümerce, Elamca, Akkadca; Anadolu’daki, Luvice, Urartuca, Firigce, Hititçe, Lidyaca, Likyaca ve Trakya’daki Trakça, peş peşe gelen savaşlar ve bunların sebep olduğu nüfus kaybıyla yok olmuştur.
 
     Soykırım ve Baskılar: Küçük bir toplumun büyük bir toplum tarafından soykırıma tabi tutulması veya dil ve kültürel baskı uygulamasıyla da uzun sürecek bir zaman dilimi içinde de olsa diller ölür. Ruslar, Çarlık döneminde Sibirya’da zengin altın ve kömür yataklarını ellerinde bulunduran Ketlere saldırarak ocaklarını ellerinden alırlar. Ketlerin başka geçim kaynakları yoktur, bunların bir kısmı açlıktan, bir kısmı salgın hastalıktan kırılır, bir kısmı da Ruslaşır. 11.000 civarında oldukları tahmin edilen Ketlerden (1990’larda) 500 kişi, belki bugün 100 kişi kalmıştır (2011). Bunun manası, birkaç yıl sonra Ket halkı soykırım ve bas-kılarla yok olacağı için dili de konuşulup yazılmayacak, unutulacak ve ölü diller arasına katılacaktır.
 
     Vaktiyle Arnavutluk ve Makedonya’da konuşulan İllirce de aynı akıbetle bugün ölü diller arasına girmiştir.
 
     Güney ve Kuzey Amerika’da, Afrika’da ve Avustralya’da Avrupalı sömürgeciler, yerli halka yaptıkları baskılarla yerli dilleri öldürmüşlerdir. Avrupalılar gelmeden önce Amerika’da yerli nüfusunun yüz mil-yon civarında olduğu söylenmektedir. 100 yıl sonra yerli nüfus bir milyona gerilemiştir.3 Doksan dokuz milyon insan nereye gitmiştir?
 
     Meksika’da 1520 yılındaki 25 milyon olan Kızılderili nüfusu, 1601’de yani 80 yıl sonra 1 milyona inmiştir. Yine Meksika’da 100 farklı dil konuşulurken pek çok yerli dili yok olmuştur. Bu yok oluşlar, işgallerin sonundaki soykırımlarla gerçekleştirilmiştir. Mesela, Maya dili ölü bir dildir. Tanzanya’da, Avustralya’da, Yeni Gine’de Avrupalıların; Kırım’da Rusların, Doğu Türkistan’da Çinlilerin uyguladıkları politika da budur.4 Bugün Güney Afrika’nın siyah insanının resmî dili de İngilizcedir.
 
     Göçler ve Sürgünler: Siyasî veya ekonomik sebeplerin yarattığı göçlerle bir dili konuşan toplum parçalanır, dağılır; parçaların her biri diğerinden uzaklaşınca katıldığı toplumun baskın dili içinde erimeye başlar. Yönetim tarafından baskı yapılmasa da baskın dilin etkisinde kalınarak, iş ve eğitim gibi cazip imkânlar düşünülerek artık ana dilini kullanma ihtiyacı hissedilmez ve o dil ölür. Göçmen toplum da yeni dille duygu, düşünce ve karakter bakımından değişir. Amerika’ya köle olarak zorla götürülen zenciler, bugün ana dillerini unuttukları gibi Amerikalı olmakla da övünmektedirler. Polonya ve Litvanya’ya gitmek zorunda kalan Kırım Türkleri (Tatarları) de “Tatarca” olarak bilinen Kırım Türkçesini unutup baskın dili kullanmışlardır. Afganistan’dan Amerika’ya, Afrika’dan İngiltere’ye, Kuzey Afrika’dan İspanya, Fransa ve İtalya’ya giden göçmenlerin ana dilleri ya kaybolmuş veya birkaç nesil sonra kaybolacaktır. Çin hâkimiyetinde bulunan Uygur Türklerinin bir kısmı, baskılara dayanamayıp, 1930’lu yıllarda Türkiye’ye göç etmişlerdir. Türkiye’de herhangi bir baskı söz konusu olmamasına rağmen, geçen 80 yıl içinde gelenlerin büyük bir bölümü hayatını kaybettiği ve gençler de Uygur Türkçesiyle konuşma ihtiyacını hissetmedikleri için Türkiye’ye getirdikleri ana dilleri Uygur Türkçesi ölmüştür.5
 
     Göçmen dilin her zaman ölmediği, baskın dilin yanında zamanla ikinci dil olarak kullanıldığı da görülmüştür. Orta Asya ve Kafkaslardan alınıp Mısır’a getirilen Kıpçak köleleri Mısır’da Memluk Kıpçakçasını önemli bir dil hâline getirmişlerdir. Tabii bu, getirilen kölelerin Mısır’da yönetimi ele geçirmeleriyle mümkün olabilmiştir.
 
     Yahudilerin de bu konuda özel bir durumları vardır. Bilindiği gibi MÖ 587 ve MS 70’te olmak üzere iki defa krallıkları çöken Yahudiler, dünyaya dağılmışlardır. İnançlarını ve geleneklerini korumalarına rağmen dillerini unutmuşlar, mecburen katıldıkları toplumun dilini benimsemişlerdir. Yüzyıllardan sonra Rusya, Amerika, İngiltere ve Almanya’nın siyasi destekleriyle bir Osmanlı toprağı olan Filistin bölgesine yerleştikleri zaman, dünyanın dört yanından gelenler birbirleriyle anlaşamamışlardır. Çünkü İbrani dili ölmüştür. Filistin’de toplanan Yahudiler için Tevrat ve başka dinî kitaplardan çıkarılan dil bilgisi kurallarıyla İbranice kursları açılmış, İbra-nice canlandırılmış ve bugün yaşayan bir dil hâline getirilmiştir. Dağılmalarına rağmen din asabiyetiyle soylarını korudukları için din dili olan İbraniceyi de diriltmişlerdir.
 



İç Etkiler
 
     Konuşanların Tükenmesi: Bir dili konuşan toplum salgın hastalık, deprem gibi doğal olaylarla kitleler hâlinde ölürse, başka bir ülkeye göç edip kaybolursa, kısaca tarihten silinirse dilleri de ölür. Genç nüfusun ve doğurganlığın azaldığı toplumların dilleri de ölmeye adaydır.
 
     İngiltere’de Cornwall dili 1777’de, Adriyatik kıyısındaki Dalmaçya dili 1897’de, bir Çerkez dili olan Ubıhça 1992’de 6 son konuşanların ölümüyle ölü dil hâline gelmiştir. Alaska yerlilerinin kullandığı 20 dilden biri olan Eyak dili de bu dili konuşan tek kişinin ölümüyle tarihe karışmıştır.
 
     Eğitim ve Medya Dilinin Baskın Dilde Olması: Eğer bir dil, çağın ihtiyaçlarını karşılayamıyorsa, bu dil, toplumu tarafından ilgi görmemeye başlar. “Tabiat boşluk kabul etmez.” derler. Beğenilmeyen veya ihtiyaçlara cevap veremeyen dilin yeri, bir yabancı dille doldurulur. Güçlü, baskın bir dil gelerek ana dilin yerini alır. Eğitim kurumları ve medya da bir yabancı dili tercih ederse dilin ölümü hızlanır. Bu baskın dil, iş bulma, para kazanma, mevki sahibi olma imkânlarını da sunduğu zaman bugün bizde olduğu gibi ana diline rağbet azalır. İngilizce, Avustralya ve çevresindeki adalarda yaşayanların yerli dillerini bu yolla öldürmüştür.8 Bizdeki Millî Eğitim’in yabancı dil politikası da buna benzemekte, Türkçe neredeyse seçmeli ders durumuna indirilmektedir.
 
     Medya, yabancı dil sevgisini körüklerse, yabancı dilde yazılmış eserlerden övgüyle bahseder ve bunların okunmamasını büyük bir eksiklik sayarsa, yabancı sözlü müzikleri ve filmleri dinletip izlettirirse, ilanlarını ve reklamlarını yabancı dilde yayınlamakta bir sakınca görmezse, Türkçenin yetersizliğini ileri sürerek yabancı dillerden dile kelime aktarmaya çalışırsa önce dilin hastalanmasına ve sonra da toplumda ana diline karşı bir soğukluğun ve ilgisizliğin doğmasına sebebiyet vermiş olur. Bu değişimler de kısa sürede olmaz. Bunun için Türkçenin medreseli aydınların diliyle yaratılan ve Osmanlıca adıyla bilinen dönemindeki durumunu ve onun handiyse kaybolma sürecini dikkate almak gerekir.
 
     Burada Anadolu’da yaşayan Kürtçe, Arapça, Lazca, Boşnakça, genel adlarıyla Çerkezce gibi azlık (azınlık değil) dillerin karşılaştığı durumun da benzer olduğunu belirtelim. Eğitim ve medya dilinin Türkçe olması, bu dilleri körleştirdiği, azlıkları erittiği iddiasıyla eğitim dilinin yerel dillerle yapılması konusunda teklifler yapılmaktadır. Evde, mahallede, köyde bu yerel dillerin konuşulması ve bu dillerle ortaya konulmuş kültürlerin yaşatılması, bu dilleri konuşanların kendi öz karar ve çabalarına (inisiyatiflerine) kalmıştır. Toplumun genel ve resmî dilinin yanında bu yerel dillerin dar alanda kullanılmasına kimsenin diyeceği yoktur; ölümlerine de dil - kültür renkliliğinin ve zenginliğinin kaybı açısından üzülmemek mümkün değildir.
 
     Ölü dil ifadesiyle kastedilen, bugün konuşulmayan ve yazılmayan dillerdir. Bir dilin başka bölgelere sıçramış kollarının ölmesi bölgesel dil ölümüdür. O dilin bütün olarak ölümü anlamına gelmez. Mesela, Türkçe, Mısır’da Kıpçak soylu Türkler (Kölemenler, Memluklar) tarafından 400 yıl konuşulup yazılmışsa da bugün Kıpçak Türkçesi ortadan kalkmıştır. Bu, Türkçenin dünyada ölümü demek değildir.
 
Sonuç
 
     Yukarıda sıralanan dış ve iç etkiler ile bunlara ilave edilebilecek başka sebeplerle diller ölmektedir. Toplumun tarih sahnesinden çekilmesiyle diller öldüğü gibi, dilin ölmesiyle de toplumlar yok olmaktadır. Gönlümüz razı olmasa da bu ölümler devam ettiği sürece birkaç yüzyıl sonra dil mirasını paylaşmak üzere birbiriyle kıyasıya mücadele edecek birkaç dil kalacak, genleri değiştirilmiş toplumlar ortaya çıkacaktır.
 
     Diyoruz ki, bir toplumun dili küçük, değersiz, yetersiz, fakir ve bilim dili olamaz gibi desteksiz iddialarla horlanmazsa,9 Türkçe karşılıkları bulunan kavramlar için yabancı kelimeler kullanılmazsa, dilin mantığı, anlatım düzeni ve incelikleri bozulmazsa, ülkeyi yönetenler millî konularda uyanık olurlarsa, mevcut dili konuşanlar siyasi, ekonomik, kültürel bir erime ve değişmeye uğramazlarsa, toplumun ticareti, sanayisi teknolojisi, bilim ve sanatı, siyasi ve mali yapısı güçlü olursa ve toplum kendi kültürünü yaparsa o dil yaşar. Millet ve devlet bilinçli olursa, dilini sever ve korursa Türk dili de buna paralel olarak tehlikeden uzak yaşamaya devam eder. Türkçenin yaşamasında Millî Eğitim’in, üniversitelerin, dil ve edebiyat derneklerinin, basın-yayın organlarının, özel ve kamu kuruluşlarının, yönetici kadrosunun büyük sorumlulukları olduğu unutulmamalıdır.

